<!DOCTYPE html>
<html lang="so">
<head>
  <meta charset="UTF-8">
  <title>Lamotrigin – warbixin kooban (Somali)</title>
</head>
<body>

<main>
<h1>Waa warbixin kooban oo ku saabsan daawada – waxaa loogu talagalay waalidiinta iyo bukaannada Soomaaliyeed.</h1>
<h2>Lamotrigin</h2>

<h3>Waa maxay Lamotrigin?</h3>
<p>
  Lamotrigin waa daawo ka hortagta suuxdinta (epilepsi). Waxay yaraysaa ama ka hortagtaa suuxdin soo noqnoqda iyadoo saameyn ku yeelaysa gudbinta korontada ee maskaxda.
</p>

<h3>Maxaa loo isticmaalaa?</h3>
<ul>
  <li>Suuxdinta (epilepsi).</li>
  <li>Xanuunka laba-cirifoodka (bipolar) – haddii dhakhtarka sidaas kuu qoro.</li>
</ul>

<h3>Sida loo qaato</h3>
<p>
  Qaado sida uu dhakhtarka kuu faray. Ha beddelin waqtiga ama qiyaasta adiga oo aan la tashan dhakhtar.
</p>
<ul>
  <li>Kaniiniga biyo ku liq – hal ama laba jeer maalintii.</li>
  <li>Si joogto ah u qaado oo ha dhaafin qiyaaso isdaba joog ah.</li>
</ul>

<h3>Digniino</h3>
<ul>
  <li>Finan cusub oo jidhka ka soo baxa → u sheeg dhakhtarka (waxay noqon kartaa xasaasiyad halis ah).</li>
  <li>Isbadal niyadeed ama fikirro isdil → isla markiiba dhakhtarka ula xidhiidh.</li>
  <li>Ha joojin daawada si kedis ah.</li>
</ul>

<h3>Uurka & Nuujinta</h3>
<p>
  La hadal dhakhtarka ka hor inta aanad qaadan Lamotrigin haddii aad uur leedahay, uur rabto ama nuujinayso.
</p>

<h3>Ramadaanka iyo daawada</h3>
<p>
  Ka hor Ramadaanka, la hadal dhakhtarkaaga si loo hubiyo in daawadaadu ku habboon tahay inta lagu jiro soonka. Dhakhtarku wuxuu go’aamin karaa in qiyaasta ama waqtiga loo baahan yahay in la habeeyo.
</p>
<p>
  Haddii laguu sheego, qiyaasta waxaa lagu qaataa <strong>fiidkii (aftari)</strong> ama <strong>suxuurta</strong>. Ha beddelin waqtiga ama qiyaasta adiga oo aan dhakhtar la tashan.
</p>
<p>
  Ha dhaafin qiyaaso isdaba joog ah, hana joojin daawada adiga oo keli ah.
</p>

<h3>Kaydinta (Opbevaring)</h3>
<ul>
  <li>Ku hay daawada meel ka fog carruurta.</li>
  <li>Ku kaydi heerkul ka hooseeya 25 °C, kuna hay baakadka asalka ah.</li>
  <li>Ha isticmaalin haddii ay dhaafto “EXP”.</li>
  <li>Ha isticmaalin haddii kaniiniyadu midab beddeleen ama ay dhaawacmaan.</li>
</ul>

<div class="footer-note">
  Haddii aad u baahan tahay faahfaahin dheeraad ah, la xiriir <span class="highlight">farmashiyaha</span> ama dhakhtarkaaga.<br/>
  (Hvis du har brug for mere information, kontakt dit lokale apotek eller din egen læge.)
</div>
</main>

<div class="footer-note">
  Qoraalkan waxaa diyaariyay farmashiiste: Ibrahim Dahir Hanaf<br/>
  (Dette materiale er udviklet af farmakonomen: Ibrahim Dahir Hanaf)
</div>

</body>
</html>
